<!DOCTYPE html>
<html>
    <head>
        <title>JHS1-3</title>
        <link rel="stylesheet" href="JHS%201-3.css">
        <meta charset="utf-8">
    </head>
    <div class="links">
    <body>
        <a href="index.html">Home</a>
        <div class="wrapper">
            <div class="search input">
        <input type="text" placeholder="Type to search...">
        <h1>JHS 1-3</h1>
        <h1>ABAM</h1>
<p>Tete no na Akanfoɔ hunu ntaafoɔ sɛ abosom a wɔde mmusuo nam. Asaase Yaa Amponyinamoa mpo ama wɔate aseɛ sɛ wɔyɛ mmusudeɛ ma ateasefoɔ enti ɛsɛ sɛ wɔsɛe wɔn anaa wɔkum wɔn. Yei enti sɛ wɔankum wɔn a Asaase Yaa bɛfiri abofuo mu abɛtwe nnipa nyinaa aso. Akyire no, wɔde wɔn ho too Yorubafoɔ bosom Shango a ɔbɔ ntaafoɔ ho ban so hunuu sɛ ntaafoɔ wɔ honhom a wɔde yiedie ba. Yei enti wɔyɛɛ amammerɛ ne amanneɛ a wɔde bɛbɔ wɔn ho ban na ama wɔn atena hɔ daa anaa wɔayɛ kye-mma. Saa amammerɛ yi ne Abam.</p>
            
<h1>ԐDEԐN NE ABAM</h1>
<p>Ԑyɛ suman amammerɛ bi a  Akanfoɔ kuru ma ntaafoɔ. Yei enti ntaafoɔ biara wɔ abam. Wɔtumi due abam ma Nkoroma ne Badu nso. Ԑyɛ gyidie a wɔwɔ no nnuro, nyankomade anaa tumi bi mu sɛ ɛbɛboa wɔn (ntaafoɔ)wɔ wɔn asetena mu.</p>
            
        <h1>NNOƆMA A WƆDE DUE ABAM</h1>
<p>Akokɔ fitaa mogya, sikafuturo, hyire, ahweneɛ(wɔpɛ deɛ ɛyɛ kɔkɔɔ ne akokɔsradeɛ), nwera, adwira ahahan, sedeɛ. Wɔde mfiraa a wɔnya firi adɔbɛ ahahan mu sina ahweneɛ no. Afei, wɔkyekyere nnoɔma a aka no nyinaa na wɔde odwannini mene ase nwi aka ho. Wɔde bɛdɛ teaa baako na ɛkyekyere nnoɔma no nyinaa bom na wɔde sedeɛ no ahyɛ mfimfini. Wɔtwa akokɔ fitaa mogya gu so na wɔde ato kukuo mu. Wɔde nwera kyekyere ho na wɔde asie mpa ase. Wɔyi pue fɔfie biara na wɔde ayɛ amanneɛ no.</p>
            <br>
            <br>
    <h1>ABAM ADWAREԐ</h1>
<p>Wɔdware abam Efiada biara nanso ɛda a ɛyɛ soronko pa ara ne Fɔfie. Saa da no, wɔdware no wɔ anwanwa kwan so. Wɔdware wɔn anɔpa bɔ wɔn hyire wɔn moma so, asontam ne wɔn nsa ho fura wɔn nwera. Sɛ wɔyɛ mmaa a wɔde ahweneɛ fufuo bobɔ wɔn mmatiri de bi nso gu wɔn asene. Afei, wɔde abamo a wɔakyekyere no bɔ wɔn abakɔn. Wɔde adwera nsuo a ɛwɔ yaawa mu pete wɔn ho mprɛnsa de pam wɔn ho mmusuo, asiane ne bɔne ahodoɔ pii. Wɔyi apaeɛ de srɛ nkwa tenten ne akwanhosan ma wɔn kra. Wɔkum akokɔ fitaa de ne bogya pete efie hɔ de bi gu kukuo a wɔde suman anaa abamo a wɔadue ama wɔn no mu.</p>
   
    <h1>AKRA-DUANE</h1>
<p>Akra-duane yɛ aduane a wɔahyɛ da anoa sɛ abamfoɔ no nni. Wɔma wɔn ɛtɔ fitaa ne nkosua. Wɔde bayerɛ na ɛfufu ɛtɔ fitaa. Wɔde akokɔ mogya fra bi de pete efie no adihɔ ma nsamanfoɔ ne ahonhom a wɔwɔ hɔ di na wɔnam so srɛ nkwa, nkɔsoɔ ne yiedie ma wɔn. Wɔtumi de wɔn tu abɔnten so na wɔnenam no nyinaa na wɔreto ɛtɔ ne nkosua pete. Ԑtɔ da nso a wɔtumi di wɔn akɔnnɔ aduane biara sɛ ebia fufuo ne nkrakra.</p>

<h1>ABAM AKYIWADEԐ</h1>
<p>Abamo akyiwadeɛ titire ne okusie a wɔbɔ no mmrane sɛ aduoku. Abamo aduane titire ne ɛtɔ fufuo nanso piesie no nni bi da a wɔredue abamo no. Sɛ abamofoɔ no maame yɛ ntaafoɔ a piesie no nni bi. Sɛ ɔbɛdi bi a gye sɛ ɔde sika tɔ ansa. Bio, aduane bi ba foforɔ a ɛnni sɛ abamofoɔ di bi kɔsi sɛ wɔbɛdware abamo na wɔama wɔn bie.</p>
            
    <h1>ABAM HO MFASOƆ</h1>
            
1. Ԑda yɛn amammerɛ ne amanneɛ adi.<br>
2. Ԑda Akanfoɔ gyidie wɔ nnoɔma bi mu adi.<br>
3. Ԑboa ntaafoɔ anaa abamofoɔ no ma wɔdi nnuane bi.<br>
4. Wɔde da wɔn ani sɔ adi sɛ nananom nsamanfoɔ ne ahonhom nkaeɛ no aboa wɔn wɔ wɔn asetena mu.<br>
5. Wɔnam so de srɛ banbɔ ma wɔn ho ne abamofoɔ no.

               <h1> AKANFOƆ NNWOM</h1>
               <h2> Ԑdeɛn Ne Ԑdwom</h2>
<p><space>Ԑdwom yɛ nsɛmfua bi a wͻasae anaasɛ wͻahyehyɛ na wͻde ɛnne to.  Onipa a osuae anaa ͻhyehyɛ nnwom ne nnwomyɛfoͻ anaa nnwomsuaefoͻ. Onipa biara tumi suae ɛdwom: sɛ ͻbaa anaa ͻbarima. Sɛ wͻreto dwom a wͻtumi de adwinneɛ bi te sɛ: sankuo, atwene, dawuro, mpintintoa ne ade gyegye ho ma no yɛ dɛ. 
Berɛ A Wͻto Dwom
Ԑrekame ayɛ sɛ, berɛbiara anaasɛ dwumadie biara mu no, wͻtumi to dwom ma ɛyɛ yie. Saa berɛ no bi ne:
a. Wͻreyɛ amammerɛ bi te sɛ: bragorͻ, abadintoͻ, ayie, ahensie ne ade,
b. Wͻregye mmͻfra agorͻ a,
d. Mmͻfra redi agorͻ a,
e. Wͻrekͻ ͻko anaa ͻsa a,
Akanfoͻ dwom Ahodoͻ
Akanfoͻ nnwom gu ahodoͻ pii a ebi yɛ agorͻ, nsaadwom, abͻfodwom, asafodwom, bradwom, akͻmfodwom, kwadwom, atɛntɛbɛn ne mmɛntia
Nnwonkorͻ
Ԑyɛ Akanfoͻ mmaa agorͻ bi a wͻde gyegye wͻn ani anwummerɛ anaa ahemadakye. Ԑyɛ dwom a wͻti nsɛm a ɛwͻ mu no mu mpɛn pii enti na wͻfrɛ no nnwonkorͻ no. Mmaa baanu tumi firi aseɛ to frɛfrɛ wͻn ho de kͻsi sɛ wͻbɛdͻͻso. Wͻtwa kanko na baako ahyɛ aseɛ afrɛ dwom no anaa atwa aho na wͻn a aka no agye so. Wͻto wie a, na ͻfoforͻ nso ahyɛ foforͻ aseɛ. Wͻto nnwonkorͻ de saa nkurͻfoͻ enti wͻfrɛ no Nsaadwom.  
Mpanin se,‘ Sɛ wo nuabaa wͻ nnwonkorͻ mu a, wo din mpa mu da.’ Wͻto de moma anaa frɛ wͻn kununom, adͻfoͻ, ahemfo, abusuafoͻ, atitire ne awufoͻ. Wͻtumi de mmoa bi te sɛ ɛkoͻ, ͻmampam, ͻkyereben to dwom de kyerɛ onipa bi su. Wͻde bͻ akutia pa ara.
Wͻbͻ wͻn nsam de pia ɛdwom no. Nnɛ yi deɛ wͻde twene aka ho nti mmarima nso abɛka ho.

Nhw.
Hwan mma ne yɛn?  									                           Owura Ɔsɛe mma ne yɛn.  										 Yɛwͻ adaagye ee. 										                   Yɛwͻ adaagye ee. 					                  				                  Obi amma a. yɛredi yɛn agorͻ. 								                      Yɛn ara yɛni ee!

Praeɛ wͻ hͻ yi  										                     Praeɛ wͻ hͻ yi   										      Woyi baako a ebu o  									                              Woka bom a emmu o 										  Ghanaman momma yɛnyɛ baako 

Adowa
Adowa yɛ agorͻ a wͻsuaa n’asa no firii adowa hͻ enti na wͻde too aboa no. Ԑyɛ mmaa ne mmarima agorͻ. Mmaa no to dwom no na mmarima no aka ɛho twene. Ԑkura atwene nketewa mmiɛnsa: atumpan, donno ne dawuro a wͻbɔ no mmrane adawuraa kofi. Nnɛ, wͻde firikyiwa ne akasaa aka agorͻ no ho. 
Adowahemaa di kan twa aho anaa kankye moma atitire bi ansa na ntwene no aba mu. Wͻde atumpan no ka nsɛm bi te sɛ: “Nkanka bɛdi wo nam”  “Makum kͻkͻbo nkokͻ mmͻ hyire”. Hunu sɛ, adowahemaa na ͻma ɛdwom so na ͻde n’ani ayi obi ama no asi dwam asa.
Wͻtaa goro adowa wͻ ayie ase na wͻtumi goro no afahyɛ ase nso.
Nhw. 
Mekͻͻ Mampͻn dwa oo! 									  Mekͻͻ Mampͻn dwa oo!  										 Merekͻ oo! Mereba oo! 										  Obi mmɛhwɛ deɛ owuo ayɛ me oo!

ASAFODWOM
Asafo yɛ mmarima kuo a tete no sɛ ͻko ba a, wͻkͻ sa no. Tete no, sɛ ͻbarima bi si so a na wͻakyerɛ no etuo to na ͻnyini a wͻde no afra Asafokuo bi mu. Nnwom a saa Asafokuo yi toͻ no na wͻfrɛ no asafodwom. Saa asafodwom yi tumi de ahoͻden foforͻ ne sunsum bi wura asafomma no mu. Nnwom no kanyan asafomma no. Atetesɛm kyerɛ sɛ, ɛtumi ma asafomma no bi huri si ɛdan atifi anaa huri tra gyaframa mpo. Sɛ wͻreto asafodwom a ͻbaako pagya na asafomma no agye so. Wͻwͻ atwene ahodoͻ te sɛ nkrawiri a wͻde gyegye no abaaba. 
Nhw. 
Gyaase ee!   Yee!    									                           Gyaase, mobɛyɛ dɛn oo!  								                             Yɛbɛyɛ wo ni oo! 									                        Yɛbɛyɛ wo se oo! 									                                 Yɛbɛyɛ deɛ obi ayɛ oo!  										 Gyina hͻ, na yɛntwi mfa won so ɛ! 								 Abͻfra repɛ ade kͻkͻͻ ahwɛ! 								                       Gyina hͻ ɛ, Damerama ahaban ni!

Gyaase wͻyaa!										 Wͻyaa ee! Wͻyaa ee! Yɛnim ko oo!							                        Yɛnnim adwane oo! 										 Wͻyaa ee, wͻyaa ee! Yɛnim ko oo! 							                                         Yɛnnim adwane oo!

	





MMOBOMME
Tete no, sɛ ͻko bi ba a mmarima nko ara na wͻkͻ gya wͻn maamenom, yerenom ne wͻn nuammaanom. Saa mmaa a wͻgya wͻn akyire no hyia ɛberɛ tiaa bi mu yɛ nyankomadeɛ srɛ Onyankopͻn, abosom ne nananom nsamanfoͻ sɛ wͻmmͻ wͻn kununom, nuammarima, mmammarima ne papanom kyidͻm na wͻmfa nkonim mmra fie.
Mmaa no nyinaa hyia anͻpatutuutu  toto dwom yi mmusuo. Wͻkͻ efie kͻdware bͻ hyire san hyia abͻnten so to nnwom firi kurotia kͻ tia. Sɛ mmaa retoto dwom firi kurotia kͻ tia ͻko berɛ a wͻse wͻretwe mmobomme. Wͻnhyɛda nto ɛdwom no na mmom wͻde nne a wͻde kasa yi ara na ɛka. Wͻkͻ efie san bɛtoa so anwummerɛ. Saa berɛ yi, wͻbͻ adagya twi wͻn to ase enti sɛ kͻ-sa-ankͻ bi (ͻbarima a wankͻ ͻsa no bi) a wͻku no.
Nhw.
Awurade Nyame e! Sͻre ɛ!  									  Ɔsagyefo nna oo!										    Adeɛ akye oo! Sͻre ɛ! 								                       Ɔsagyefo nna oo!										 Kͻhwɛ wo mma.
 
Sɛ yɛyɛ no ara na yɛreyɛ yi oo! 								 Asante Kͻtͻkͻ  											   Sɛ yɛyɛ no ara na yɛreyɛ yi oo! 							                             Anͻkye Kͻmfoͻ anoa sa yi, 								                 Yɛatu wͻn agu oo!  											 Sɛ yɛyɛ no ara na yɛreyɛ yi oo!

Yɛretu ahugya! 										                 Hugya hui! 											               Mmaa montu ahugya ɛ! 									                 Hugya hui!											  Yɛretu ahugya! 										                     Hugya hui!


ADWUMA DWOM
Ԑyɛ ɛdwom a adwumayɛfoͻ to berɛ a wͻredi wͻn nnwuma ahodoͻ no. 
Kentenwono
Kentenwonofoͻ hwɛɛ sɛdeɛ wͻrenwono kente no a ɛsi gyegye fa no na wͻde suae nnwom yi
Akyinkyini akyinkyini 										                   Ama mahu nneɛma 										  Akyinkyini akyinkyini 									                  Ama mate nsɛm a! 										           Asante Bonwire kente nwono yi deɛ, 								 Menhunuu bi da oo!                         						                        Asante Bonwire kentenwono yi deɛ,                     				           Mentee bi da oo!											 Kwame a, ͻnim adeɛ yɛ										   Kentenwono abͻ no gye  										 Ne nsa, ne nan, ne nsadua,  								                 Sɛ ɛregyegyeɛ ni  											                     Kro! Kro! Kro! Kro!  									                 Hi! Hi! Hi! Hi!											 Krohin, krohin, kro, kro, kro 									 Hi! Hi! Krohinkro 										   Krohinkro na ayɛ me dɛ oo! 									         Bonwire kentenwono yi                                                                                                                  Na ayɛ me dɛ oo!                                								                 Na abͻ me gye!






Afare
Wͻkyerɛ sɛ wͻn adwuma no yɛ den nti wͻreyɛ adwuma a na adaagyeɛ nni Ԑpo so koraa. Mmom sɛ wͻrehare wͻn akodoͻ a wͻtaa to dwom ahodoͻ bi te sɛ:
Sisiri mmo! 									                                          Ɔtabon mmo! 								                 Sisiri mmo!										    Ɔtabon mmo!  							                                           Eyi yɛ dza a ͻyɛ a aa!   									 Ɔfareni fare tabon a ͻfare kͻ n’akyiri o o! 					              Sisiri mmo! 									                          Ɔtabon mmo!  								              Sisiri mmo! 									                               Ɔtabon mmo! 

Kuadwuma
Sɛ okuafoͻ reyɛ adwuma a ͻtaa to dwom. Nnwom ahodoͻ a ͻtoͻ no bi ne:
Yɛ no waawaa ma yɛnkͻdͻ, 								                     Yɛnkͻdͻ, yɛnkͻdͻ o!  									              Yɛ no waawaa ma yɛnkͻdͻ, na							                       Adͻ n’ɛyɛ o! 										                          Ade wͻ mu o!											 Yee! Adͻ ma aduane! 										           Ade wͻ mu o!  										                    Adͻ ma sika! 											                Ade wͻ mu!												 Adͻ ma biribiara!											 Ade wͻ mu oo! 											                 Yɛ no waawaa ma yɛnkͻdͻ 									                  Ԑfiri sɛ ade wͻ mu o!



Ahayͻ
Abͻfoͻ nso wͻ dwom ahodoͻ a wͻto de da wͻn adwuma adi, kyerɛ wͻn afadeɛ ne deɛ wͻde ma. Saa dwom yi bi ne:
Dedendee kwaw                                                                                                       Dedendee kwaw                                                                                                                     Agya ͻbͻfoͻ wo nkwan yɛ me dɛ                                                                                               Nanso w’ataadeɛ yɛ me tumm

Atono
Atono ne sɛ wͻresesa anaa wͻresakyera dadeɛ bi tebea na wͻde ayɛ adeɛ foforͻ. Wͻdi saa dwuma yi wͻ tonsuom anaa atonnan mu. Deɛ ͻsakyera dadeɛ tebea de yɛ adeɛ foforͻ ne Ɔtomfoͻ. Ɔtomfoͻ ma yɛn nneɛma bi te sɛ: asͻ, sͻsͻ, nkrantɛ, akuma, bokiti, asensͻsͻ, etuo ne ade. Esiane sɛ wͻde nnadeɛ na ɛyɛ adwuma nti berɛbiara dede wͻ n’atonnan mu hͻ. Saa dede yi na wͻde asuae ɛdwom yi:
Hwɛ deɛ ͻtomfoͻ bi reyɛ! 									                 Hwɛ deɛ ͻtomfoͻ bi reyɛ! 										 Ɔrebͻ ne dadeɛ so oo! 										                Kyan! Kyan! Kyan!
Mmͻfra dwom
Yei nso yɛ ɛdwom ahodoͻ a mmaatan titire to:
a. Gye wͻn mma agorͻ
b. Deda wͻn mma
d. Ma wͻn mma gyae su anaa
e.  Ma wͻn mma hwɛ so didi sɛdeɛ wͻpɛ no.




Nhw. 
Hwan na ne ba ni!									                   Maame Abenaa ba ni. 	 							                                Yɛmfa no nkͻto he ni a! 									  Yɛmfa no nkͻto abɛ ase, 									                 Abɛ ase na nkasɛɛ wͻ. 								                        Yɛmfa no nkͻto he ni a! 								                      	 Yɛmfa no nkͻ onyina ase! 								                     Onyina bɛbu abͻ me ba. 								                           Ama ee! Ama ee! 									                           Su nketenkete, Ama ee!

Gyae oo, gyae!										                 Gyae oo, gyae										                  Gyae na mɛma wo ɛtͻ.									                     Ԑtͻ na wodi e! 										                               Kosua na wodi e! 									                                      Nkwan na wonom! 									                     Wobɛnom, bɛnom kwansurodo! 							                  Wobɛnom, bɛnom kwansurodo! 							                   Wobɛnom, bɛnom kwansurodo! 

Akanfoͻ Nnwom Ho Mfasoͻ
1. Ԑde anigyeɛ ne ahosɛpɛ ba.
2. Ԑda yɛn amammerɛ ne amanneɛ ahodoͻ adi.
3. Wͻde hyɛ nkuran san tu fo.
4. Wͻde da wͻn gyidie wͻ Onyankopͻn mu adi.
5. Ԑde ahoͻden soronko wura wͻn mu ma wͻdi dwuma bi a wͻnte brɛ
                </space> </p>