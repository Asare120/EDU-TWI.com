<!DOCTYPE html>
<html>
    <head>
        <title>EDU-TWI</title>
        <link rel="stylesheet" href="index.css">
        <meta charset="utf-8">
    </head>
    <body>
        <div class="intro">
            <div class="container">
                <div class="left-side">
                </div>
                <div class="right-side">
                    <div class="brand">
                        <a href="creator.html">Questions</a>
                    </div>
                </div>
            </div>
        </div>
        <div id="Home">
            <img src="twi%2520website/twi%20picture.jpg" style="width: 100%"> 
            <div class="img-wrapper">
               
            </div>
            <h1>WELCOME TO THE WEBSITE!</h1>
            <h3>SPREAD TWI AROUND THE WORLD </h3>
            </div>
        <input type="search" required placeholder="Search">
        <button type="search" placeholder="Search">Search</button>
            <p> * Warning do not use a translator on this website it gives wrong informaton</p>
        <p>ABAM<br>
Tete no na Akanfoɔ hunu ntaafoɔ sɛ abosom a wɔde mmusuo nam. Asaase Yaa Amponyinamoa mpo ama wɔate aseɛ sɛ wɔyɛ mmusudeɛ ma ateasefoɔ enti ɛsɛ sɛ wɔsɛe wɔn anaa wɔkum wɔn. Yei enti sɛ wɔankum wɔn a Asaase Yaa bɛfiri abofuo mu abɛtwe nnipa nyinaa aso. Akyire no, wɔde wɔn ho too Yorubafoɔ bosom Shango a ɔbɔ ntaafoɔ ho ban so hunuu sɛ ntaafoɔ wɔ honhom a wɔde yiedie ba. Yei enti wɔyɛɛ amammerɛ ne amanneɛ a wɔde bɛbɔ wɔn ho ban na ama wɔn atena hɔ daa anaa wɔayɛ kye-mma. Saa amammerɛ yi ne Abam.<br>
            <br>
            <br>
ԐDEԐN NE ABAM<br>
Ԑyɛ suman amammerɛ bi a  Akanfoɔ kuru ma ntaafoɔ. Yei enti ntaafoɔ biara wɔ abam. Wɔtumi due abam ma Nkoroma ne Badu nso. Ԑyɛ gyidie a wɔwɔ no nnuro, nyankomade anaa tumi bi mu sɛ ɛbɛboa wɔn (ntaafoɔ) wɔ wɔn asetena mu.<br>
            <br>
            <br>
NNOƆMA A WƆDE DUE ABAM<br>
Akokɔ fitaa mogya, sikafuturo, hyire, ahweneɛ(wɔpɛ deɛ ɛyɛ kɔkɔɔ ne akokɔsradeɛ), nwera, adwira ahahan, sedeɛ. Wɔde mfiraa a wɔnya firi adɔbɛ ahahan mu sina ahweneɛ no. Afei, wɔkyekyere nnoɔma a aka no nyinaa na wɔde odwannini mene ase nwi aka ho. Wɔde bɛdɛ teaa baako na ɛkyekyere nnoɔma no nyinaa bom na wɔde sedeɛ no ahyɛ mfimfini. Wɔtwa akokɔ fitaa mogya gu so na wɔde ato kukuo mu. Wɔde nwera kyekyere ho na wɔde asie mpa ase. Wɔyi pue fɔfie biara na wɔde ayɛ amanneɛ no.<br>
            <br>
            <br>
ABAM ADWAREԐ<br>
Wɔdware abam Efiada biara nanso ɛda a ɛyɛ soronko pa ara ne Fɔfie. Saa da no, wɔdware no wɔ anwanwa kwan so. Wɔdware wɔn anɔpa bɔ wɔn hyire wɔn moma so, asontam ne wɔn nsa ho fura wɔn nwera. Sɛ wɔyɛ mmaa a wɔde ahweneɛ fufuo bobɔ wɔn mmatiri de bi nso gu wɔn asene. Afei, wɔde abamo a wɔakyekyere no bɔ wɔn abakɔn. Wɔde adwera nsuo a ɛwɔ yaawa mu pete wɔn ho mprɛnsa de pam wɔn ho mmusuo, asiane ne bɔne ahodoɔ pii. Wɔyi apaeɛ de srɛ nkwa tenten ne akwanhosan ma wɔn kra. Wɔkum akokɔ fitaa de ne bogya pete efie hɔ de bi gu kukuo a wɔde suman anaa abamo a wɔadue ama wɔn no mu.<br>
   <br>         
    <br>
AKRA-DUANE
Akra-duane yɛ aduane a wɔahyɛ da anoa sɛ abamfoɔ no nni. Wɔma wɔn ɛtɔ fitaa ne nkosua. Wɔde bayerɛ na ɛfufu ɛtɔ fitaa. Wɔde akokɔ mogya fra bi de pete efie no adihɔ ma nsamanfoɔ ne ahonhom a wɔwɔ hɔ di na wɔnam so srɛ nkwa, nkɔsoɔ ne yiedie ma wɔn. Wɔtumi de wɔn tu abɔnten so na wɔnenam no nyinaa na wɔreto ɛtɔ ne nkosua pete. Ԑtɔ da nso a wɔtumi di wɔn akɔnnɔ aduane biara sɛ ebia fufuo ne nkrakra.
ABAM AKYIWADEԐ
Abamo akyiwadeɛ titire ne okusie a wɔbɔ no mmrane sɛ aduoku. Abamo aduane titire ne ɛtɔ fufuo nanso piesie no nni bi da a wɔredue abamo no. Sɛ abamofoɔ no maame yɛ ntaafoɔ a piesie no nni bi. Sɛ ɔbɛdi bi a gye sɛ ɔde sika tɔ ansa. Bio, aduane bi ba foforɔ a ɛnni sɛ abamofoɔ di bi kɔsi sɛ wɔbɛdware abamo na wɔama wɔn bie.<br>
            <br>
            <br>
ABAM HO MFASOƆ<br>
            
1. Ԑda yɛn amammerɛ ne amanneɛ adi.<br>
2. Ԑda Akanfoɔ gyidie wɔ nnoɔma bi mu adi.<br>
3. Ԑboa ntaafoɔ anaa abamofoɔ no ma wɔdi nnuane bi.<br>
4. Wɔde da wɔn ani sɔ adi sɛ nananom nsamanfoɔ ne ahonhom nkaeɛ no aboa wɔn wɔ wɔn asetena mu.<br>
5. Wɔnam so de srɛ banbɔ ma wɔn ho ne abamofoɔ no.

</p>
        
    </body>
    <footer>&copy;Copyright by Wofa Asare 2021.</footer>
</html>
